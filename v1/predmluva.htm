<!doctype html>
<html lang="cs">
<head profile="http://www.w3.org/2005/10/profile">
<meta charset="UTF-8">

<title>Předmluva − Linux: Kniha kouzel</title>

<link rel="stylesheet" type="text/css" href="lkk-20200112.css">
<link rel="icon" type="image/png" href="obrazky/favicon.png">
</head>
<body id="nahore">
<header>
<span class="left"><img src="obrazky/favicon.png" width="16" height="16" alt=""> Linux: Kniha kouzel, vanilková příchuť 1.2 (12. ledna 2020)</span>
<span class="right"><span class="ico1"></span><span class="ico2"></span><span class="ico3"></span></span>
</header>


<nav class="horni">
<div class="slogan">Veškerá moc příkazové řádky/příkazového řádku přehledně, pro začátečníky i&nbsp;pokročilé</div>
<span class="prev">
</span><a href="index.htm" accesskey="i">Přehled</a><span class="next"><!--
-->&nbsp;| <a href="awk.htm" rel="next" title="2. AWK" accesskey="n">Následující&nbsp;kapitola</a>
</span>
</nav>


<article>

<h1>1. Předmluva</h1>
<div class="rozcestnikkapitol">
<a href="#cast1">Neznalost a potřeba orientace</a><span class="oddelovac">&nbsp;|</span>
<a href="#cast2">Tajuplná moc terminálu (shrnutí)</a><span class="oddelovac">&nbsp;|</span>
<a href="#cast3">Sesílání kouzel</a><span class="oddelovac">&nbsp;|</span>
<a href="#cast4">Je tato kniha pro váš systém?</a><span class="oddelovac">&nbsp;|</span>
<a href="#cast5">Nejdůležitější zaklínadla</a><span class="oddelovac">&nbsp;|</span>
<a href="#cast6">Potřeba pomocných skriptů</a><span class="oddelovac">&nbsp;|</span>
<a href="#cast7">Pro pokročilé uživatele</a><span class="oddelovac">&nbsp;|</span>
<a href="#cast8">Příběh</a><span class="oddelovac">&nbsp;|</span>
<a href="#cast9">Licence</a><span class="oddelovac">&nbsp;|</span>
<a href="#cast10">Aktuální poznámka k verzi „vanilková příchuť 1.2“</a><span class="oddelovac">&nbsp;|</span>
</div>
<h2 id="cast1"><span class="cislo">1.</span> Neznalost a potřeba orientace</h2>
<blockquote><i>„Prostě příkazový řádek v Linuxu je něco úchvatného, a kdo se neumí v tomto prostředí pohybovat, přichází</i>
<i>o hodně.“</i><br>— KAMENÍK, Pavel. <i>Příkazový řádek v Linuxu: praktická řešení.</i> Brno: Computer Press, 2011. ISBN 978-80-251-2819-0.
</blockquote><p class="ponadpisu">
Pokud v letech 2018 až 2022 začínáte s Linuxem a troufnete si na
příkazový řádek/příkazovou řádku, v Linuxu zvaný/ou „terminál“ či „konzole“,
zadat „ls“ a chtěl/a byste toho víc, ale nemáte dobrou představu, co vám může
to černé okno nabídnout, a frustruje vás to, ale zase nechcete hned pronikat
do jeho nejhlubších ezoterických tajemství ani trávit dny čtením nudné
programátorské dokumentace v angličtině a experimentováním a všechno
vám to připadá nezvladatelně složité a nepochopitelné a přehnaně zdlouhavé
jako toto souvětí, pak vám tato kniha může být velice užitečná.
</p><p>
Zatímco grafické uživatelské rozhraní, na jaké jste nejspíš zvyklý/á, vám nabízí
menu, barevné ikony, panely nástrojů, zvuky, dialogová okna a další příjemné věci,
terminál takový není. Vypadá, že jen očekává příkazy, a nedává vám žádné vodítko,
jaké příkazy to mohou být, a čeho se s nimi dá dosáhnout.
Nemáte žádnou šanci se dozvědět, že můžete zadat příkaz „tput sgr0“,
ani co dělá nebo k čemu vám může být dobrý.
Cílem této knihy je to napravit a učinit úžasný „svět“ terminálu
a konfiguračních souborů podobně přehledným a srozumitelným,
jako jsou dialogová okna, nabídky a panely nástrojů.
Současně se snaží shromáždit přehledy konkrétních, ověřených a funkčních příkazů
a parametrů, kterými lze těchto možností přímo využít.
</p><p>
„Linux: Kniha kouzel“ vám bude sloužit trochu jako mapa či jako konverzační slovník.
Nečekejte však, že vás povede krok za krokem jako návod.
Nejde ani o referenční příručku, protože místo mnoha způsobů, jak jde něco udělat,
uvádí zpravidla jen jeden, který připadal autorovi kapitoly nejlepší.
A také vás nahlížení do manuálových stránek a dokumentace nejspíš úplně neušetří,
jen s nimi strávíte opravdu podstatně méně času; minuty místo dní.
</p><p>
Nejste-li náhodou programátor (což rozhodně nemusíte být), určitě si předem zjistěte,
co znamenají pojmy ze základů programování jako např. „funkce“, „příkaz“ či „skript“.
K pochopení funkce terminálu to budete potřebovat vědět.
</p>

<h2 id="cast2"><span class="cislo">2.</span> Tajuplná moc terminálu (shrnutí)</h2>
<p class="ponadpisu">
Máte-li na počítači nainstalovaný Linux, máte na disku gigabajty nesmírně mocných
nástrojů jako bash, Perl či TeX, které v sobě skrývají desítky let práce špičkových
programátorů, a nemusíte nezbytně pochopit, jak fungují, abyste s nimi dokázal/a
velké věci. Pokud vás zajímá, co s nimi můžete udělat, a konkrétní postup,
jak toho dosáhnout, je toto kniha pro vás.
</p>

<h2 id="cast3"><span class="cislo">3.</span> Sesílání kouzel</h2>
<p class="ponadpisu">
Napadlo vás už někdy, že zadávání příkazů v terminálu se mnoha aspekty podobá
<b>sesílání kouzel</b> ve fantasy světech? Tento příměr je o to děsivější, že zatímco
fantasy kouzla ovlivňují jen životy smyšlených postav, vaše příkazy terminálu budou mít
reálné důsledky ve vašem vlastním počítači! Linux: Kniha kouzel je na tomto přirovnání
založena, a proto se v ní všechny druhy příkladů nazývají „zaklínadla“.
Můžete si to představit, třeba jako že jste začínající čaroděj ve fantasy světě a dostal/a
jste do ruky lexikon kouzel pro pokročilé, s poznámkami, které si pro sebe poznačil
váš zkušený předchůdce. Při sesílání kouzel přesahujících vaši kvalifikaci
se sice můžete snadno „spálit“ (a to platí i u této sbírky),
přesto vám to však prospěje mnohem víc, než kdybyste se omezil/a jen na to,
co už bezpečně umíte. (Zamyslete se, jak by dopadl takový Harry Potter,
kdyby znal jen kouzla odpovídající svému školnímu ročníku.)
</p>

<h2 id="cast4"><span class="cislo">4.</span> Je tato kniha pro váš systém?</h2>
<blockquote><i>„Když dojdete na místo, kde má být podle mapy studánka, a najdete tam místo ní supermarket, neznamená to, že je mapa chybná, jen je určena pro jinou verzi lesa.“</i><br>− Singularis
</blockquote><p class="ponadpisu">
Verze knihy „vanilková příchuť“ řady 1.x jsou určeny především pro
<b>Ubuntu 18.04, Bionic Beaver</b>, a jeho varianty Kubuntu, Lubuntu, Ubuntu Budgie,
Ubuntu MATE, Ubuntu Studio a Xubuntu.
</p><p>
Ačkoliv drtivá většina uvedených zaklínadel bude bez problémů fungovat i na mnoha
jiných současných linuxových distribucích, především na Linuxu Mint
(začátečníkům nedoporučuji pokoušet Debian, kde může být jejich zprovoznění obtížnější),
vztáhnout verzi knihy na konkrétní verzi konkrétní distribuce je nutné,
protože linuxové programy se prudce vyvíjejí, a co v jedné jejich verzi funguje,
v příští již může fungovat jinak.
</p>

<h2 id="cast5"><span class="cislo">5.</span> Nejdůležitější zaklínadla</h2>
<p class="ponadpisu">
Velmi podstatnou vlastností této knihy je její <b>organizace</b>.
Zaklínadla v kapitolách jsou shromážděna do logických skupin
a až na odůvodněné výjimky jsou vždy řazena od nejčastějších a nejdůležitějších
k méně obvyklým. Díky tomu nemusíte kapitolu číst celou − ty nejužitečnější znalosti
získáte hned z několika prvních zaklínadel z několika prvních skupin.
</p><p>
Ačkoliv jsou v knize i kapitoly zaměřené na konkrétní nástroje (např. GNU make),
důraz kladu spíše na kapitoly tematické, které kombinují vždy ty nejvhodnější
nástroje k dosažení daných cílů.
</p>

<h2 id="cast6"><span class="cislo">6.</span> Potřeba pomocných skriptů</h2>
<p class="ponadpisu">
Některé úkoly, přestože zní jednoduše, jsou pro terminál ve skutečnosti dost složité
(např. vypsat seznam podporovaných časových zón). Možná se jim budete chtít vyhnout
a nebudu vám to zazlívat. Tato kniha se jim však nevyhýbá, ale jejich složitost ukrývá
do pomocných funkcí a skriptů, vypsaných ke konci kapitoly. Budete-li chtít využít
zaklínadla, která na tyto funkce a skripty spoléhají, budete si skripty muset nahrát
na příslušné místo (nebo si naprogramovat jejich alternativu).
</p>

<h2 id="cast7"><span class="cislo">7.</span> Pro pokročilé uživatele</h2>
<p class="ponadpisu">
Tato kniha může být užitečná také <b>pokročilým uživatelům</b>, kteří již
systém GNU/Linux řadu let používají. Jste-li takovým uživatelem, kniha vám nabízí
jiné výhody než začátečníkům − především rychlou nápovědu k příkazům a parametrům,
které už jste pozapomněl/a, moderní a pohodlné alternativy k zastaralým
a těžkopádným postupům, na které jste možná zvykl/á ze starších verzí GNU/Linuxu, a programátorskou inspiraci (jako i spousta jiných projektů na GitHubu).
</p>

<h2 id="cast8"><span class="cislo">8.</span> Příběh</h2>
<p class="ponadpisu">
Když jsem s Linuxem kdysi dávno začínal/a, nesmírně mi pomáhaly některé vynikající příručky;
ve vědeckých knihovnách na ně sice lze stále narazit, ale vzhledem k prudkému vývoji Linuxu,
GNU, KDE, Xfce, FreeDesktop.org, Perlu, Pythonu, LaTeXu a dalších linuxových projektů beznadějně
zastarávají a dnešnímu uživateli již nedokážou přehledně a pravdivě představit
úžasný systém, který na svém počítači má.
A tak mě mrzelo, že od roku 2012 již žádná nová podobně hodnotná příručka pro uživatele
nevyšla. Online zdroje jsou zdlouhavé, nepraktické, úzce specializované a z velké části
v angličtině a je mi skoro až líto osob, které jsou na ně odkázány.
Proto jsem se rozhodl/a založit tento projekt.
</p>

<h2 id="cast9"><span class="cislo">9.</span> Licence</h2>
<p class="ponadpisu">
„Linux: Kniha kouzel“ je dílem svobodné kultury; můžete ho/ji šířit a modifikovat
pod podmínkami licence Creative Commons Attribution-ShareAlike 4.0 International
vydané neziskovou organizací Creative Commons. Text licence je přiložený
k tomuto projektu nebo ho můžete najít na webové adrese:
</p><p>
 
</p>
<p class="ponadpisu">
<b>https://creativecommons.org/licenses/by-sa/4.0/</b>
</p><p>
 
</p>
<p class="ponadpisu">
Zdrojové soubory a návod k sestavení by měly být k dispozici na GitHubu na adrese:
</p><p>
 
</p>
<p class="ponadpisu">
<b>https://github.com/singularis-mzf/linux-spellbook</b>
</p><p>
 
</p>
<p class="ponadpisu">
Všechen software potřebný k sestavení projektu je svobodný.
Pokud některá kapitola odkazuje na nesvobodný software, vždy na to výslovně upozorní.
</p>

<h2 id="cast10"><span class="cislo">10.</span> Aktuální poznámka k verzi „vanilková příchuť 1.2“</h2>
<p class="ponadpisu">
Ve verzi 1.2 přibyly tři nové kapitoly: AWK, Systém a Zpracování textových souborů.
</p><p>
U PDF variant jsem přešel/a z LaTeXu na XeLaTeX a kompletně
přepracoval/a formátování, což si vynutilo opuštění formátu papíru A5.
Možná ho do budoucna vrátím, ale zatím to pro mě nemá vysokou prioritu, spíš je potřeba
vyladit detaily a velikosti okrajů. Uvažuji také o podpoře formátu B5 na A4
s ořezovými značkami.
</p><p>
U varianty v HTML jsem značně vylepšil/a design. Štítky kapitol jsou nyní klikací
a vedou na stránku s přehledem kapitol podle štítků. Kapitoly nyní mají ikony
(ale zatím všechny stejnou). Na stránkách kapitol jsou nová „úniková“ tlačítka
pro okamžitý přesun na horní nebo spodní konec stránky (na horním konci je navigace
na další kapitoly). Má-li uživatel zapnutý JavaScript, může se po kliknutí
na poznámku pod čarou snadno vrátit na původní místo kliknutím na dynamický odkaz
„zpět do textu“. (Pokročilí uživatelé bez JavaScriptu se mohou vrátit tlačítkem Zpět.)
</p><p>
Řádky zaklínadel nyní mohou mít „příklady hodnot“. Ty jsem zavedl/a kvůli kapitole
Datum, čas a kalendář, která je přímo vyžadovala, ale budou se hodit i v mnoha dalších.
</p><p>
Součástí odstavců a zaklínadel nyní mohou být klávesy jako např. <kbd>Ctrl</kbd>.
Ty se vyskytují v nové kapitole Systém.
</p><p>
Řádky zaklínadel mohou být nově označeny jako „patřící do preambule“,
což se bude hodit u výkladů o programovacích jazycích.
</p><p>
Do příští verze bude nutně potřeba udělat pořádek v pomocných funkcích a skriptech.
Plánuji vydávat balíček „.deb“, který po instalaci zpřístupní příkaz „lkk“
ke spouštění pomocných skriptů.
</p><p>
Vydání verze 1.3 očekávám ke konci února 2020.
</p><p>
 
</p>
<p class="ponadpisu">
− Singularis
</p>
<div class="odkazydole"><a href="markdown.htm"><img src="obrazky/ik-vychozi.png" alt="" width="32" height="32">Markdown</a><a href="zpracovani-textovych-souboru.htm"><img src="obrazky/ik-vychozi.png" alt="" width="32" height="32">Zpracování textových souborů</a><a href="sprava-balicku.htm"><img src="obrazky/ik-vychozi.png" alt="" width="32" height="32">Správa balíčků</a></div>

<nav class="spodni"><span class="prev">
</span><a href="index.htm">Přehled</a><span class="next"><!--
-->&nbsp;| <a href="awk.htm" rel="next" title="2. AWK">Následující&nbsp;kapitola</a>
</span>
<a href="#nahore" id="odkaznahoru" title="NAHORU − na začátek stránky">▴<!--⤒--></a>
<a href="#dole" id="odkazdolu" title="DOLŮ − na konec stránky">▾<!--⤓--></a>
</nav>


</article>
<footer id="dole">
<img src="obrazky/by-sa.png" width="88" height="31" alt="[BY-SA]">
<p>Veškerý obsah této stránky (text, obrázky, zdrojový kód) je možno upravovat a šířit pod podmínkami licence
<a href="https://creativecommons.org/licenses/by-sa/4.0/">Creative Commons Attribution-ShareAlike 4.0 International</a>.
Upozorňuji, že uvedená licence vyžaduje uvedení seznamu autorů, licence a zdroje a poskytnutí stejné
či kompatibilní licence k provedeným změnám, jsou-li nějaké. Příslušné údaje jsou dostupné
na stránce „<a href="x-autori.htm">Přehled autorů</a>“.
Šíření obsahu bez těchto údajů nebo šíření upravené verze bez poskytnutí adekvátní
licence k provedeným úpravám je pravděpodobně porušení licenčních podmínek a může být postihováno.
Poskytování zdrojového kódu při šíření není touto licencí vyžadováno.</p><p>Pro nové verze, další informace, aktuální zdrojový kód
a možnost se zapojit do projektu „Linux: Kniha kouzel“ navštivte jeho
<a href="https://github.com/singularis-mzf/linux-spellbook">repozitář na GitHubu</a>.
</footer>
</body>
</html>
