<!doctype html>
<html lang="cs">
<head profile="http://www.w3.org/2005/10/profile">
<meta charset="UTF-8">
<title>Předmluva − Linux: Kniha kouzel</title>
<link rel="stylesheet" type="text/css" href="lkk.css">
<link rel="icon" type="image/png" href="obrazky/favicon.png">
</head>
<body>
<header>
<span class="left"><img src="obrazky/favicon.png" width="16" height="16" alt=""> Linux: Kniha kouzel, vanilková příchuť 1.0</span>
<span class="right"><span class="ico1"></span><span class="ico2"></span><span class="ico3"></span></span>
</header>
<nav class="horni">
<div class="slogan">Veškerá moc příkazové řádky/příkazového řádku přehledně, pro začátečníky i&nbsp;pokročilé</div>
<span class="prev">
</span><a href="index.htm">Přehled</a><span class="next"><!--
-->&nbsp;| <a href="barvy-a-titulek.htm" rel="next" title="2. Barvy, titulek a výzva terminálu">Následující&nbsp;kapitola</a>
</span>
<div class="rozcestnikkapitol"><a href="#cast1" class="cast">Licence</a><span class="oddelovac">&nbsp;|</span>
</div>
</nav>
<article>
<h1>1. Předmluva</h1>
<p class="ponadpisu">
<i>„Prostě příkazový řádek v Linuxu je něco úchvatného, a kdo se neumí v tomto prostředí pohybovat, přichází o hodně.“</i><br>— KAMENÍK, Pavel. <i>Příkazový řádek v Linuxu: praktická řešení.</i> Brno: Computer Press, 2011. ISBN 978-80-251-2819-0.
</p><p>
 
</p>
<p class="ponadpisu">
„Linux: Kniha kouzel“ je sbírka velmi krátkých řešených příkladů pro operační systém Linux.
Svou koncepcí je určena začátečníkům a pokročilým uživatelům, přičemž každé z těchto skupin
přináší něco jiného.
</p><p>
Může být velice užitečná každému, kdo v současnosti začíná s Linuxem
a troufne si na příkazový řádek/příkazovou řádku, v Linuxu zvaný/ou „terminál“ či „konzole“,
zadat „ls“
a chtěl by toho víc, ale nemá představu, co mu může příkazová řádka/příkazový řádek
nabídnout. Jste-li takovým uživatelem a dáte-li této knize šanci, bude se snažit vám
doplnit dostupné referenční příručky, dokumentaci a různé online zdroje o to, co jim,
dle mého názoru, většinou zoufale chybí − bude se snažit být stručná, přehledná a praktická.
Jejím cílem je zpřístupnit vám tajuplnou moc terminálu a konfiguračních souborů
s elegancí a přehledností běžnou pro menu, dialogová okna a jiná grafická uživatelská
rozhraní, aniž byste musel/a studovat stovky stran dokumentace a pronikat do ezoterických
a tajuplných zákonitostí systému, jejichž pochopení je výsadou takzvaných „power users“.
Na druhou stranu ale nejde o návod; nepovede vás vždy krok za krokem a určitou minimální
míru důvtipu, schopnost tvůrčím způsobem kombinovat příklady či občasná nahlédnutí
do manuálových stránek po vás po vás její praktické využití zpravidla vyžadovat bude.
</p><p>
Patříte-li k <b>začátečníkům</b>, bude od vás tato kniha vyžadovat přinejmenším znalosti základů
programování (tzn. pojmy jako „proměnná“, „příkaz“ či „skript“) a zájem dozvědět se
něco nového o tom, co a jak můžete dělat s programy nabízenými vám moderní distribucí Linuxu.
Máte-li na počítači nainstalovaný Linux, máte na disku gigabajty nesmírně mocných
nástrojů, které v sobě skrývají desítky let práce špičkových programátorů, a nemusíte
nezbytně pochopit, jak fungují, abyste s nimi dokázali velké věci; musíte však znát postup,
jak je použít; příliš troufalí uživatelé totiž skončí na prvním chybovém hlášení.
V této knize vám chci s využitím svých zkušeností (a v mezích možností i zkušeností
jiných pokročilých uživatelů) ukázat reálně dosažitelné cíle a postupy,
které vás k nim opravdu zavedou, rychle a příjemně.
</p><p>
Patříte-li k <b>pokročilým uživatelům</b> systému GNU/Linux, tato kniha vám nabídne především
rychlou nápovědu k příkazům a parametrům, které už jste pozapomněli, moderní a pohodlné
alternativy k zastaralým a těžkopádným postupům, na které jste možná zvyklí ze starších
verzí GNU/Linuxu, a programátorskou inspiraci. Svoje oblíbená řešení si můžete
ve vlastním výtisku knihy barevně zvýraznit,
zakroužkovat či dopsat. Především vám ale díky své open source koncepci nabízí možnost
svoje znalosti a zkušenosti sdílet nejen se sobě rovnými, ale také s uživateli méně
zkušenými; takovými,
jaký/á jste byl/a vy, než jste podstoupil/a roky experimentování, programování
a studia dokumentace. Vaše názory, příspěvky, zlepšovací návrhy a chybová hlášení jsou
v repozitáři na GitHubu vítány, pokud budou v souladu s aktuální
<a href="https://github.com/singularis-mzf/linux-spellbook/tree/master/dodatky/koncepce-projektu.md">koncepcí projektu</a>.
</p><p>
Napadlo vás už někdy, že zadávání příkazů v terminálu se mnoha aspekty podobá
<b>sesílání kouzel</b> ve fantasy světech? Tento příměr je o to děsivější, že zatímco
fantasy kouzla ovlivňují jen životy smyšlených postav, vaše příkazy budou mít
reálné důsledky va vašem vlastním počítači! Linux: Kniha kouzel je na tomto přirovnání
založena, a proto se v ní všechny druhy příkladů nazývají „zaklínadla“.
Představte si to, jako že jste začínající čaroděj ve fantasy světě a dostal/a jste
do ruky lexikon kouzel pro pokročilé, s poznámkami, které si pro sebe poznačil váš
zkušený předchůdce. Při sesílání kouzel přesahujících vaši kvalifikaci se sice můžete snadno
„spálit“ (a to platí i u této příručky), přesto je to však v životě mnohem lepší
než se omezit jen na to, co už bezpečně umíte. (Zamyslete se, jak by dopadl
takový Harry Potter, kdyby se omezil jen na kouzla odpovídající jeho školnímu ročníku.)
</p><p>
Tato verze knihy je zaměřena primárně na <b>Ubuntu 18.04, Bionic Beaver</b>, a jeho varianty
Kubuntu, Lubuntu, Ubuntu Budgie, Ubuntu MATE, Ubuntu Studio a Xubuntu,
ale většina uvedených zaklínadel bude fungovat bez větších problémů i na mnoha jiných
současných linuxových distribucích, především na Linuxu Mint. (Začátečníkům nedoporučuji
pokoušet Debian, kde může být jejich zprovoznění obtížnější.) U konkrétních zaklínadel
může být uvedena jiná verze či distribuce, pro kterou jsou určena.
</p><p>
Velmi podstatnou vlastností této knihy je její <b>organizace</b>. Zaklínadla jsou
v kapitolách organizována do logických skupin a vždy jsou řazena od nejčastějších
a nejdůležitějších k méně obvyklým, což znamená, že už přečtením několika
prvních zaklínadel z několika prvních skupin získáte ty nejužitečnější znalosti.
Ačkoliv jsou v knize i kapitoly zaměřené na konkrétní nástroje (např. GNU make),
důraz kladu spíš na kapitoly tematické, které kombinují vždy ty nejvhodnější
nástroje k dosažení daných cílů.
</p><p>
Když jsem s Linuxem kdysi dávno začínal/a, nesmírně mi pomáhaly některé vynikající příručky;
ve vědeckých knihovnách na ně sice lze stále narazit, ale vzhledem k prudkému vývoji Linuxu,
GNU, KDE, Xfce a dalších linuxových projektů beznadějně zastarávají a dnešnímu uživateli
již nedokážou přehledně a pravdivě představit úžasný systém, který na svém počítači má.
A tak mě mrzelo, že od roku 2012 již žádná nová podobně hodnotná příručka pro uživatele
nevyšla. Online zdroje jsou zdlouhavé, nepraktické, úzce specializované a z velké části
v angličtině a je mi skoro až líto osob, které jsou na ně odkázány.
Proto jsem se rozhodl/a založit tento projekt.
</p>

<h2 id="cast1"><span class="cislo">1.</span> Licence</h2>
<p class="ponadpisu">
„Linux: Kniha kouzel“ je dílem svobodné kultury; můžete ho/ji šířit a modifikovat pod
podmínkami licence Creative Commons Attribution-ShareAlike 4.0 International
vydané neziskovou organizací Creative Commons. Text licence je přiložený
k tomuto projektu nebo ho můžete najít na webové adrese:
</p><p>
 
</p>
<p class="ponadpisu">
<b>https://creativecommons.org/licenses/by-sa/4.0/</b>
</p><p>
 
</p><p>
Zdrojové soubory a návod k sestavení by měly být k dispozici na GitHubu
na adrese:
</p><p>
 
</p>
<p class="ponadpisu">
<b>https://github.com/singularis-mzf/linux-spellbook</b>
</p>
<nav class="spodni"><span class="prev">
</span><a href="index.htm">Přehled</a><span class="next"><!--
-->&nbsp;| <a href="barvy-a-titulek.htm" rel="next" title="2. Barvy, titulek a výzva terminálu">Následující&nbsp;kapitola</a>
</span>
</nav>
</article>
<footer>
<img src="obrazky/by-sa.png" width="88" height="31" alt="[BY-SA]">
<p>Veškerý obsah této stránky (text, obrázky, zdrojový kód) je možno upravovat a šířit pod podmínkami licence
<a href="https://creativecommons.org/licenses/by-sa/4.0/">Creative Commons Attribution-ShareAlike 4.0 International</a>.
Upozorňuji, že uvedená licence vyžaduje uvedení seznamu autorů, licence a zdroje a poskytnutí stejné
či kompatibilní licence k provedeným změnám, jsou-li nějaké. Příslušné údaje jsou dostupné
na stránce „<a href="index.htm">Přehled</a>“.
Šíření obsahu bez těchto údajů nebo šíření upravené verze bez poskytnutí adekvátní
licence k provedeným úpravám je pravděpodobně porušení licenčních podmínek a může být postihováno.
Poskytování zdrojového kódu při šíření není touto licencí vyžadováno.</p><p>Pro nové verze, další informace, aktuální zdrojový kód
a možnost se zapojit do projektu „Linux: Kniha kouzel“ navštivte jeho
<a href="https://github.com/singularis-mzf/linux-spellbook">repozitář na GitHubu</a>.
</footer>
</body>
</html>
